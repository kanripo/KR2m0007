# -*- mode: mandoku-view; -*-
#+TITLE: 東漢會要
#+DATE: 2015-08-24 22:49:19.379298
#+PROPERTY: ID KR2m0007
#+PROPERTY: BASEEDITION WYG    
#+PROPERTY: JUAN 卷七
<pb:KR2m0007_WYG_007-1a>¶
欽定四庫全書¶
　東漢㑹要卷七¶
　　　　　　　　　　　　宋　徐天麟　撰¶
　禮五(賓/禮)¶
　　封先代後(孔子/後)¶
建武二年封周後姬常為周承休公五年封殷後孔安¶
為殷紹嘉公十三年改封常為衛公安為宋公以為漢¶
賓在三公上(百官/志)¶
<pb:KR2m0007_WYG_007-1b>¶
初平帝時王莽秉政乃封孔子後孔均為褒成侯追諡¶
孔子為褒成宣尼公及莽敗失國建武十三年世祖復¶
封均子志為褒成侯志卒子損嗣永元四年徙封褒亭¶
侯損卒子曜嗣曜卒子元嗣世世相傳至獻帝初國絶¶
(孔僖/傳)¶
　禮六(軍/禮)¶
　　講武(校/獵)¶
立秋之日自郊禮畢始揚威武斬牲於郊東門以薦陵¶
<pb:KR2m0007_WYG_007-2a>¶
廟其儀乗輿御戎路白馬朱鬛躬執弩射牲牲以鹿麛¶
太宰令謁者各一人載獲車馳駟送陵廟還宫遣使者¶
齎束帛以賜武官武官肄兵習戰陣之儀斬牲之禮名¶
曰貙劉兵官皆肄孫吴兵法六十四陣名曰乗之立春¶
遣使者齎束帛以賜文官貙劉之禮祠先虞執事告先¶
虞已烹鮮時有司告乃逡巡射牲獲車畢有司告事畢¶
(禮儀/志)¶
漢承秦制三時不講唯十月車駕幸長安水南門㑹五¶
<pb:KR2m0007_WYG_007-2b>¶
營士為八陣進退名曰乗之(志/注)¶
永平元年六月乙卯初令百官貙膢白幕皆霜(志/注)¶
車駕數幸廣成苑鍾離意以為從禽廢政常當車陳諫¶
般樂遊田之事天子即時還宫(傳/)¶
十六年冬車騎校獵上林苑(紀/)¶
明年欲校獵河内東平王蒼上書諫曰臣聞時令盛春¶
農事不聚衆興功傳曰田獵不宿食飲不享出入不節¶
則木不曲直此失春令者也臣知車駕今出事從約省¶
<pb:KR2m0007_WYG_007-3a>¶
所過吏人諷誦甘棠之徳雖然動不以禮非所以示四方¶
也惟陛下因行田野巡視稼穡逍遥仿徉弭節而旋至¶
秋冬廼振威靈整法駕備周衛設羽旄詩云抑抑威儀¶
惟徳之隅臣不勝憤懣伏自手書乞詣行在所極陳至¶
誠帝覽奏即還宫(東平/王傳)¶
安帝初鄧太后臨朝俗儒世士以為文徳可興武功宜¶
廢遂寢蒐狩之禮息戰陣之法故猾賊縱横乗此無備¶
馬融以為文武之道聖賢不墜五材之用無或可廢元¶
<pb:KR2m0007_WYG_007-3b>¶
初二年上廣成頌以諷諫謹依舊文章述蒐狩之義作¶
頌一篇并封上(馬融/傳)¶
延光二年十一月校獵上林苑¶
順帝永和四年十月校獵上林苑歴函谷闗而還(紀/)¶
桓帝延熹元年校獵廣成遂幸上林苑(並/紀)¶
六年十月校獵廣成遂幸函谷闗上林苑陳蕃上疏諫¶
曰臣聞人君有事于苑囿唯仲秋西郊順時講武殺禽¶
助祭以崇孝敬如或違此則為肆縱故臯陶戒舜無教¶
<pb:KR2m0007_WYG_007-4a>¶
逸遊周公戒成王無槃于遊田虞舜成王猶有此戒况徳¶
不及二主者乎夫安平之時尚宜有節况當今之世有¶
三空之戹哉田野空朝廷空倉庫空是謂三空加兵戎未¶
戢四方離散是陛下焦心毁顔坐以待旦之時也豈宜¶
揚旗耀武騁心輿馬之觀乎又前秋多雨民始種麥今¶
失其勸種之時而令給驅禽除路之役非聖賢恤民之¶
意也齊景公欲觀于海放乎琅邪晏子為陳百姓惡聞¶
旌旗輿馬之音舉首顰眉之感景公為之不行周穆王¶
<pb:KR2m0007_WYG_007-4b>¶
欲肆車轍馬跡祭公謀父為誦祈招之詩以止其心誠¶
惡逸逰之害人也書奏不納(蕃/傳)¶
靈帝光和五年校獵上林苑函谷闗遂巡狩于廣成苑¶
(紀/)¶
靈帝中平五年望氣者言以為京師當有大兵兩宫流¶
血大将軍司馬許涼假司馬伍宕說大将軍何進曰太¶
公六韜有天子将兵事可以威厭四方進以為然入言¶
之於帝于是乃詔進大發四方兵講武于平樂觀下起¶
<pb:KR2m0007_WYG_007-5a>¶
大壇上建十二重五采華葢髙十丈壇東北為小壇復¶
建九重華葢髙九丈列步兵騎士數萬人結營為陳天¶
子親出臨軍駐大華葢下進駐小華葢下禮畢帝躬擐¶
甲介馬稱無上将軍行陳三匝而還詔使進領兵屯于¶
觀下是時置西園八校尉以小黄門蹇碩為上軍校尉¶
虎賁中郎将袁紹為中軍校尉屯騎都尉鮑鴻為下軍¶
校尉議郎曹操為典軍校尉趙融為助軍校尉淳于瓊¶
為佐軍校尉又有左右校尉帝以蹇碩壮健而有武畧¶
<pb:KR2m0007_WYG_007-5b>¶
特親任之以為元帥督司𨽻校尉以下雖大将軍亦領¶
屬焉(何進/傳)¶
東都賦若廼順時節而蒐狩簡車徒以講武則必臨之¶
以王制考之以風雅歴騶虞覽駟鐵嘉車攻采吉日禮¶
官正儀乗輿廼出于是發鯨魚鏗華鍾登玉輅乗時龍¶
鳳葢颯灑和鸞玲瓏天官景從祲威盛容山靈䕶野屬¶
御方神雨師汎灑風伯清塵千乘雷起萬騎紛紜元戎¶
竟野戈鋋彗雲羽旄掃電旌旗拂天焱焱炎炎揚光飛¶
<pb:KR2m0007_WYG_007-6a>¶
文吐爓生風歙野燎山日月為之奪明丘陵為之揺震¶
遂集乎中囿陳師案屯駢部曲列校隊勒三軍誓将帥¶
然後舉烽伐鼓以命三驅(班固/傳)¶
東京賦維嵗仲冬大閱西園(上林/苑也)虞人掌焉先期戒事¶
悉率百禽鳩諸靈囿獸之所同是謂告備乃御小戎撫¶
輕軒中田四牡既健且閑戈矛若林牙旗繽紛迄于上¶
林結徒為營叙和植表司鐸授鉦坐作進退節以軍聲¶
三令五申示戮斬牲陳師鞫旅教達禁成火烈具舉武¶
<pb:KR2m0007_WYG_007-6b>¶
士星敷鵝鸛魚麗箕張翼舒軌陳掩迒匪疾匪徐馭不¶
詭遇射不翦毛升獻六禽時膳四膏馬足未極輿徒不¶
勞成禮三驅解罘放麟不窮樂以訓儉不殫物以昭仁¶
(文/選)¶
　　饗遣衛士¶
饗遣故衛士儀百官㑹位定謁者持節引故衛士入自¶
端門衛司馬執幡鉦䕶行行定侍御史持節慰勞以詔¶
恩問所疾苦受其章奏所欲言畢饗賜作樂觀以角抵¶
<pb:KR2m0007_WYG_007-7a>¶
樂闋罷遣勸以農桑(志/)¶
　禮七(凶/禮)¶
　　帝陵¶
建武二年以皇祖考墓為昌陵令守視後置陵改為章¶
陵因以舂陵為章陵縣(城陽恭/王傳)¶
光武原陵山方三百二十三步髙六丈六尺垣四出司¶
馬門寝殿鍾虡皆在周垣内隄封田十二頃五十七畝¶
八十五步帝王世紀曰在臨平亭之南西望平隂東南¶
<pb:KR2m0007_WYG_007-7b>¶
去雒陽十五里(古今注/下同)¶
明帝顯節陵山方三百步髙八丈無周垣為行馬四出¶
司馬門石殿鐘虡在行馬内寝殿園省在東園寺吏舍¶
在殿北隄封田七十四頃五畝帝王世紀曰故富夀亭¶
也西北去雒陽三十七里¶
章帝敬陵山方三百步髙六丈二尺無周垣為行馬四¶
出司馬門石殿鍾虡在行馬内寝殿園省在東園寺吏¶
舍在殿北隄封田二十五頃五十五畝帝王世紀曰在¶
<pb:KR2m0007_WYG_007-8a>¶
雒陽東南去雒陽三十九里¶
和帝慎陵山方三百八十步髙十丈無周垣為行馬四¶
出司馬門石殿鍾虡在行馬内寝殿園省在東園寺吏¶
舎在殿北隄封田三十一頃二十畝二百步帝王世紀¶
曰在雒陽四十一里¶
殤帝康陵山周二百八步髙五丈五尺行馬四出司馬¶
門寝殿鍾虡在行馬中因寝殿為廟園吏寺舎在殿北¶
隄封田十三頃十九畝二百五十步帝王世紀曰髙五¶
<pb:KR2m0007_WYG_007-8b>¶
丈四尺去雒陽四十八里¶
安帝恭陵山周二百六十步髙十五丈無周垣為行馬¶
四出司馬門石殿鍾虡在行馬内寝殿園吏寺舎在殿¶
北隄封田一十四頃五十六畝帝王世紀曰髙十二丈¶
在雒陽西北去雒陽十五里¶
順帝憲陵山方三百步髙八丈四尺無周垣為行馬四¶
出司馬門石殿鍾虡在司馬門内寝殿園省寺吏舎在¶
殿東隄封田十八頃十九畝三十步帝王世紀曰在雒¶
<pb:KR2m0007_WYG_007-9a>¶
陽西北去雒陽十五里¶
沖帝懐陵山方百八十三步髙四丈六尺為寝殿行馬¶
四出門園寺吏舎在殿東隄封田五頃八十畝帝王世¶
紀曰西北去雒陽十五里¶
質帝静陵山方百三十六步髙五丈五尺為行馬四出¶
門寝殿鍾虡在行馬中園寺吏舎在殿北隄封田十二¶
頃五十四畝因寝為廟帝王世紀曰在雒陽東去雒陽¶
三十二里¶
<pb:KR2m0007_WYG_007-9b>¶
桓帝宣陵帝王世紀曰山方三百步髙十二丈在雒陽¶
東南去雒陽三十里¶
靈帝文陵帝王世紀曰山方三百步髙十二丈在雒陽¶
西北去雒陽二十里¶
獻帝禪陵帝王世紀曰在河内山陽之濁城南去雒陽¶
三百一十里¶
　　雜録¶
先帝陵每陵園令各一人掌守陵園案行掃除丞及校¶
<pb:KR2m0007_WYG_007-10a>¶
長各一人校長主兵戎盜賊事(百官/志)¶
先帝陵每陵食官令各一人掌朢晦祭祀(同/上)¶
建武三年修西京園陵(紀/)¶
二十六年光武初作夀陵制地不過二三頃無為山陵¶
陂池纔令流水而已¶
永平十四年明帝初作夀陵制令流水而已置吏卒數¶
人供給灑掃勿開修道敢有所興作者以擅議宗廟法¶
從事(本/紀)¶
<pb:KR2m0007_WYG_007-10b>¶
章帝欲為原陵顯節陵起縣邑東平王蒼上疏諫曰竊¶
見光武皇帝躬履儉約之行營建陵地具稱古典詔曰¶
無為山陵陂池裁令流水而已孝明皇帝奉承無違至¶
于自所營創尤為儉省古者丘隴且不欲其著明豈况¶
築郭邑建都郛哉又以吉凶俗數言之亦不欲無故繕¶
修丘墓帝從而止(東平/王傳)¶
　　園寝(更/衣)¶
古不墓祭漢諸陵皆有園寝承秦所為也說者以為古¶
<pb:KR2m0007_WYG_007-11a>¶
宗廟前制廟後制寝以象人之居前有朝後有寝也月¶
令有先薦寝廟詩稱寝廟奕奕言相通也廟以藏主以¶
四時祭寝有衣冠几杖象生之具以薦新物秦始出寝¶
起于墓側漢因而弗改故陵上稱寝殿起居衣服象生¶
人之具古寝之意也建武以來闗西諸陵以轉久逺但¶
四時特牲祠帝每幸長安謁諸陵乃太牢祠自雒陽諸¶
陵至靈帝皆以晦望二十四氣伏臘及四時祠廟日上¶
飯太官送用物園令食監典省其親陵所宫人随鼓漏¶
<pb:KR2m0007_WYG_007-11b>¶
理被枕具盥水陳嚴具(志/)¶
更衣别室(明紀注云更衣者非正處也園中有寝有便/殿寝者陵上正殿便殿寝側之别殿即更衣)¶
(也/)¶
　　上陵¶
正月五供畢以次上陵西都舊有上陵東都之儀百官¶
四姓親家婦女公主諸王大夫外國朝者侍子郡國計¶
吏㑹陵晝漏上水鴻臚設九賓随立寝殿前鐘鳴謁者¶
治禮引客羣臣就位如儀乗輿自東廂下太常導出西¶
<pb:KR2m0007_WYG_007-12a>¶
向拜止旋升阼階拜神坐退坐東廂西向侍中尚書陛¶
者皆神坐後公卿羣臣謁神坐太官上食太常樂奏食¶
舉文始五行之舞禮樂闋君臣受賜食畢郡國上計吏¶
以次前當神軒占其郡穀價民所疾苦欲神知其動静¶
孝子事親盡禮敬愛之心也周徧如禮最後親陵遣計¶
吏賜之帶佩八月飲酎上陵禮亦如之(志/)¶
建武六年四月丙子幸長安始謁髙廟遂有事于十一¶
陵(紀下/同)¶
<pb:KR2m0007_WYG_007-12b>¶
十年八月己亥幸長安祠髙廟遂有事于十一陵¶
十一年二月幸章陵祠園陵¶
十八年二月幸長安三月壬午祠髙廟遂有事于十一¶
陵¶
二十二年閏月丙戌幸長安祠髙廟遂有事于十一陵¶
中元元年三月行幸長安戊子祀長陵¶
明帝永平元年正月帝率公卿已下朝于原陵如元㑹¶
儀¶
<pb:KR2m0007_WYG_007-13a>¶
二年幸長安祠髙廟遂有事于十一陵¶
章帝建初七年十月幸長安丙辰祠髙廟遂有事于十¶
一陵遣使者祠太上皇于萬年¶
和帝永元三年十月幸長安十一月癸卯祠髙廟遂有¶
事于十一陵¶
順帝永和二年十月行幸長安十一月丙午祠髙廟遂¶
有事于十一陵¶
桓帝延熹三年十月乙酉幸長安甲午祠髙廟十一月¶
<pb:KR2m0007_WYG_007-13b>¶
庚子遂有事于十一陵¶
靈帝熹平元年正月車駕上原陵諸侯王公及外戚家¶
婦女郡國計吏匈奴單于西域三十六國侍子皆㑹焉¶
如㑹殿之儀禮樂闋百官受賜爵計吏以次上嚮殿前¶
先帝御坐具言俗善惡所疾苦司徒掾蔡邕慨然歎曰¶
吾聞古不墓祭而朝廷有上陵之禮如此其備也察其¶
本意乃知孝明至孝惻隠不易奪也或曰本意云何對¶
曰西京之時其禮不可得而聞也光武帝始𦵏于此明¶
<pb:KR2m0007_WYG_007-14a>¶
帝嗣位逾年羣臣朝正感先帝不復見此禮乃率公卿¶
百僚就陵而朝焉瓜葛之親男女畢㑹郡計吏各向神¶
坐而言庶幾先帝魂神聞聴之也(袁紀及蔡/邕本傳)¶
　　大喪(詳見禮儀志下/卷文多不載)¶
　　服制¶
舊制公卿二千石刺史不得行三年喪由是内外衆職¶
並廢喪禮安帝元初三年鄧太后詔長史以下不為親¶
行服者不得典城選舉時有上言牧守宜同此制詔下¶
<pb:KR2m0007_WYG_007-14b>¶
公卿議者以為不便司徒劉愷獨議曰詔書所以為制¶
服之科者葢崇化勵俗以𢎞孝道也今刺史一州之表¶
二千石千里之師職在辯章百姓宣美風俗尤宜尊重¶
典禮以身先之而議者不尋其端至于牧守則云不宜¶
是猶濁其源而望流清曲其形而欲景直不可得也太¶
后從之十一月丙戌詔聴大臣二千石刺史行三年喪¶
(劉愷/傳)¶
安帝初令大臣得行三年喪尚書陳忠因此上言孝宣¶
<pb:KR2m0007_WYG_007-15a>¶
皇帝舊令人從軍屯及給事縣官者大父母死未滿三¶
月皆勿徭令得𦵏送請依此制太后從之至建光中尚¶
書令祝諷尚書孟布等奏以為孝文皇帝定約禮之制¶
光武皇帝絶告寧之典貽則萬世誠不可改宜復建武¶
故事忠上疏曰臣聞之孝經始于愛親終于哀戚上自¶
天子下至庶人尊卑貴賤其義一也是以春秋臣有大¶
喪君三年不呼其門閔子雖要絰服事以赴公難退而¶
致位以究私恩故稱君使之非也臣行之禮也髙祖受¶
<pb:KR2m0007_WYG_007-15b>¶
命蕭何創制大臣有寧告之科合于致憂之義建武之¶
初新承大亂凡諸國政多趨簡易大臣既不得告寧而¶
羣司營禄念私鮮循三年之喪以報顧復之恩臣願陛¶
下登髙北望以甘陵之思揆度臣子之心則海内咸得¶
其所宦䜿不便之竟寝忠奏而從諷布議遂著于令(陳/忠)¶
(傳/)¶
建光元年十一月復斷大臣二千石以上服三年喪¶
桓帝永興二年初聴刺史二千石行三年喪服¶
<pb:KR2m0007_WYG_007-16a>¶
永夀元年初聴中官得行三年服¶
延熹二年三月復斷刺史二千石行三年喪(並/紀)¶
九年至孝荀爽對策曰夫喪親自盡孝之終也今之公¶
卿及二千石三年之喪不得即去殆非所以増崇孝道¶
而克稱火徳者也往者孝文勞謙行過乎儉故有遺詔¶
以日易月此當時之宜不可貫之萬世今公卿羣僚皆¶
政教所瞻而父母之喪不得奔赴夫人仁義之行自上¶
而始昔翟方進以身備宰相而不敢逾制至遭母憂三¶
<pb:KR2m0007_WYG_007-16b>¶
十六日而除夫失禮之源自上而始古者大喪三年不¶
呼其門所以崇國厚俗篤化之道也事失宜正過勿憚¶
改天下通喪可如舊禮(荀爽/傳)¶
桓榮為越騎校尉以母憂乞身詔聴以侍中行服¶
韋彪父母卒哀毁三年不出廬寝¶
鮑徳子昂處喪毁瘠三年抱負乃行¶
銚期父卒服喪三年鄉里稱之(並/傳)¶
　袁夢麒曰記言父母之喪三年不從政齊衰大功之¶
<pb:KR2m0007_WYG_007-17a>¶
　喪三月不從政公羊傳曰古者臣有大喪則君三年¶
　不呼其門閔子要絰而服事既而曰若此乎古之道¶
　不即人心退而致仕孔子善之漢興畧因此意以立¶
　法故大臣有告寧之科所以崇孝道厚風俗也自文¶
　帝遺詔以日易月于是遵以為常薛宣為丞相母死¶
　弟脩去官持服宣謂脩三年服少有行之者兄弟相¶
　駁不可脩遂竟服由是兄弟不和逮翟方進繼為丞¶
　相母死既𦵏三十六日除服起視事以為身備漢相¶
<pb:KR2m0007_WYG_007-17b>¶
　不敢踰國家之制宣方進俱位大臣而所行若此其¶
　俗可以見矣然考之宣紀地節四年令民有大父母¶
　父母喪者勿繇事使得送終盡其子道哀紀令博士¶
　弟子父母死予寧三年揚雄傳注云漢律不為親行¶
　三年喪不得選舉凡此皆詳于士民而畧于百官公¶
　卿又何意耶光武中興遂絶告寧之典二千石公卿¶
　刺史不得行三年喪由是内外衆職並廢喪禮至安¶
　帝元初中鄧太后詔長史以下不為親行服者不得¶
<pb:KR2m0007_WYG_007-18a>¶
　典城選舉時有上言牧守宜同此制詔下公卿議者¶
　以為不便司徒劉愷獨言刺史一州之表二千石千¶
　里之師尤宜尊重典禮尚書陳忠亦言孝宣皇帝舊¶
　令人從軍屯及給事縣官者大父母死未滿三月皆¶
　勿繇令得𦵏送請依此太后皆從之而尚書令祝諷¶
　等奏以為孝文定約禮之制光武絶告寧之典貽則¶
　萬世誠不可改忠復上疏爭之而宦䜿不便卒寝忠¶
　奏桓帝時荀爽又言漢為火徳火生于木木盛于火¶
<pb:KR2m0007_WYG_007-18b>¶
　故其性為孝今以公卿二千石三年之喪不得即去¶
　殆非所以増崇孝道而克稱火徳也天下通喪可如¶
　舊禮夫三子之言如此而卒不能復三年之制也¶
　臣天麟按兩漢喪服之制雖不合于古禮然士大夫¶
　至孝出于天性者未嘗不服三年之喪在西都則公¶
　孫𢎞原涉河間王良在東京則桓榮韋彪銚期鮑昂¶
　及東平王敞東海王臻兄弟皆事親盡愛送終竭哀¶
　二史書之以為罕見所以貶時俗之不能盡其通喪¶
<pb:KR2m0007_WYG_007-19a>¶
　也¶
　　奪服¶
耿恭母先卒追行喪制有詔使五官中郎齎牛酒釋服¶
(本傳注云奪/情不令追服)¶
桓焉為太傅以母憂自乞聴以大夫行喪踰年詔使者¶
賜牛酒奪服(本/傳)¶
太尉張酺父卒既𦵏遣使齎牛酒為釋服(傳/)¶
　¶
<pb:KR2m0007_WYG_007-19b>¶
　¶
　¶
　¶
　¶
　¶
　¶
　¶
　東漢㑹要卷七¶
