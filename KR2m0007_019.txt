# -*- mode: mandoku-view; -*-
#+TITLE: 東漢會要
#+DATE: 2015-08-24 22:49:19.624385
#+PROPERTY: ID KR2m0007
#+PROPERTY: BASEEDITION WYG    
#+PROPERTY: JUAN 卷十九
<pb:KR2m0007_WYG_019-1a>¶
欽定四庫全書¶
　東漢㑹要卷十九¶
　　　　　　　　　　　　宋　徐天麟　撰¶
　職官一¶
　　總叙¶
漢之初興承繼大亂兵不及戢法度草創略依秦制後¶
嗣因循至景帝感吳楚之難始抑損諸侯王及至武帝¶
多所改作然而奢廣民用匱乏世祖中興務從節約并¶
<pb:KR2m0007_WYG_019-1b>¶
官省職費減億計所以補復殘缺及身未改而四海從¶
風中國安樂者也昔周公作周官分職著明法度相持¶
王室雖微猶能久存今其遺書所以觀周室牧民之徳¶
既至又其有益來事之範殆未有所窮也故新汲令王¶
隆作小學漢官篇諸文倜說較畧不究唯班固著百官¶
公卿表記漢承秦置官本末訖于王莽差有條貫然皆¶
孝武奢廣之事又職分未悉世祖節約之制宜為常憲¶
故依其官簿粗注職分以為百官志凡置官之本及中¶
<pb:KR2m0007_WYG_019-2a>¶
興所省無因復見者既在漢書百官表不復悉載(百官/志)¶
　　太傅¶
太傅上公一人本注曰掌以善導無常職世祖以卓茂¶
為太傅薨因省其後每帝初即位輒置太傅録尚書事¶
薨輒省(章紀注云武帝以張子儒領/尚書事録尚書事由此始)¶
　録尚書事(趙熹/桓焉)　(鄧彪/趙浚)　(張禹/陳蕃)　(馮石/胡廣)　(馮魴/)¶
　　太尉(太尉司徒司/空為三公)¶
太尉公一人本注曰掌四方兵事功課嵗盡即奏其殿¶
<pb:KR2m0007_WYG_019-2b>¶
最而行賞罰凡郊祀之事掌亞獻凡國有大造大疑則¶
與司徒司空通而論之國有過事則與二公通諫爭之¶
世祖即位為大司馬建武二十七年改為太尉長史一¶
人千石本注曰書諸曹事掾史屬二十四人本注曰漢¶
舊注東西曹掾比四百石餘掾比三百石屬比二百石¶
故曰公府掾比古元士三命者也或曰漢初掾史辟皆¶
上言之故有秩比命士其所不言則為百石屬其後皆¶
自辟除故通為百石云西曹主府史選用東曹主二千¶
<pb:KR2m0007_WYG_019-3a>¶
石長吏遷除及軍吏户曹主民户祠祀農桑奏曹主奏¶
議事辭曹主辭訟事法曹主郵驛科程事尉曹主卒徒¶
轉運事賊曹主盗賊事決曹主罪法事兵曹主兵事金¶
曹主貨幣鹽鐵事倉曹主倉榖事黄閣主簿録省衆事¶
令史及御屬二十三人本注曰漢舊注公令史百石自¶
中興以後注不說石數御屬主為公御閣下令史主閤¶
下威儀事記室令史主上章表報書記門令史主府門¶
其餘令史各典曹文書¶
<pb:KR2m0007_WYG_019-3b>¶
　録尚書事(牟融/龎參)　(尹睦/李固)　(徐防/胡廣)　(趙熹/周忠)　(朱寵劉光/楊彪)¶
　在外除拜(中平三年遣使者持節就長安拜/張温為太尉三公在外始之于温)¶
　　司徒¶
司徒公一人本注曰掌人民事凡教民孝悌遜順謙儉¶
養生送死之事則議其制建其度凡四方民事功課嵗¶
盡則奏其殿最而行賞罰凡郊祀之事掌省牲視濯凡¶
國有大疑大事與太尉同世祖即位為大司徒建武二¶
十七年去大(獻帝建安十三年/罷司徒置丞相)長史一人千石掾屬三¶
<pb:KR2m0007_WYG_019-4a>¶
十一人令史及御屬三十六人本注曰世祖即位以武¶
帝故事置丞相司直居丞相府助督録諸州建武十八¶
年省也(獻帝建安十八年復置司直不屬司徒掌督中/都官不領諸州九年十二月詔司直比司𨽻校)¶
(尉坐同席在上假傳置/從事三人書佐四人)¶
　録尚書事(趙戒/趙温)　(胡廣嘉王允/淳于)¶
　司徒府中有百官朝㑹殿天子與丞相決大事每國¶
　有大議天子車駕親幸其殿每嵗州郡聴採長吏臧¶
　否民所疾苦還條奏之(志/注)¶
<pb:KR2m0007_WYG_019-4b>¶
　　司空¶
司空公一人本注曰掌水土事凡營城起邑浚溝洫修¶
墳防之事則議其利建其功凡四方水土功課嵗盡則¶
奏其殿最而行賞罰凡郊祀之事掌掃除樂器凡國有¶
大造大疑諫諍與太尉同世祖即位為大司空建武二¶
十七年去大屬長史一人千石掾屬二十九人令史及¶
御屬四十二人(獻帝建安十三年罷司空置御史大夫/荀綽百官表注曰獻帝置御史大夫職)¶
(如司空不/領侍御史)¶
<pb:KR2m0007_WYG_019-5a>¶
　録尚書事(楊/彪)¶
　　三公雜録¶
後漢唯有太傅一人謂之上公及有太尉司徒司空而¶
無師保(董卓盜為太/師非漢本制)太尉公主天(部太常衛/尉光禄勲)司徒公主¶
人(部太僕鴻/臚廷尉)司空公主地(部宗正少/府司農)而分部九卿葢多¶
以九卿為之若天地災變則皆冊免自太尉徐防始焉¶
(後漢本制災變唯免太尉自徐防/為太尉凡天地災變三公皆免)¶
漢制三公不與盜賊若領兵入見皆交㦸义頸而前(使/虎)¶
<pb:KR2m0007_WYG_019-5b>¶
(賁執刄/扶之也)朝臣見三公皆拜天子御坐即起在輿為下凡¶
拜公天子臨軒六百石以上悉㑹直事卿賛拜御史授¶
印綬三遜然後受至安帝時三府任薄選舉誅賞一由¶
尚書其灾眚變咎則責免公台靈帝臨朝始遣使者就¶
長安拜張温為太尉三公在外自此始也至獻帝建安¶
十三年乃罷三公官(通/典)¶
漢世故事三公之職無所不統(楊秉/傳)¶
光武明帝躬好吏事亦以課覈三公(朱浮/傳)¶
<pb:KR2m0007_WYG_019-6a>¶
光武雖置三公事歸臺閣(仲長統傳臺/閣謂尚書也)¶
漢典舊事丞相所請靡有不聴(陳忠/傳)¶
三公領兵朝見令虎兵執刄挾之(伏后/紀)¶
故事三公不與盜賊(何敞/傳)¶
三公以灾異䇿免自徐防始(本/傳)¶
順帝永建元年初令三公尚書入奏事(紀/)¶
三公尊重是以舊典不有大罪不加重問¶
司𨽻校尉不察三公(陳允傳詳/見刺舉條)¶
<pb:KR2m0007_WYG_019-6b>¶
獻帝建安十三年六月罷三公官置丞相御史大夫(紀/)¶
　　将軍(自太傅至将/軍為五府)¶
将軍不常置本注曰掌征伐背叛比公者四第一大将¶
軍次驃騎将軍次車騎将軍次衛将軍又有前後左右¶
将軍初武帝以衛青數征伐有功以為大将軍欲尊寵¶
之以古尊官唯有三公階将軍始自秦晉以為卿號故¶
置大司馬官號以冠之其後霍光王鳳等皆然成帝綏¶
和元年賜大司馬印綬罷将軍官世祖中興吳漢以大¶
<pb:KR2m0007_WYG_019-7a>¶
将軍為大司馬景丹為驃騎大将軍位在公下及前後¶
左右雜號将軍衆多皆主征伐事訖皆罷明帝初即位¶
以弟東平王蒼有賢才以為驃騎将軍以王故位在公¶
上數年後罷章帝即位西羌反故以舅馬防行車騎将¶
軍征之還後罷和帝即位以舅竇憲為車騎将軍征匈¶
奴位在公下還復有功遷大将軍位在公上復征西羌¶
還免官罷安帝即位西羌冦亂復以舅鄧隲為車騎将¶
軍征之還遷大将軍位如憲數年復罷自安帝政治衰¶
<pb:KR2m0007_WYG_019-7b>¶
缺始以嫡舅耿寳為大将軍常在京都順帝即位又以¶
皇后父兄相繼為大将軍如三公焉長史司馬皆一人¶
千石本注曰司馬主兵如太尉從事中郎二人六百石¶
本注曰職參謀議掾屬二十九人令史及御屬三十六¶
人本注曰此皆府員職也又賜官騎三十人及鼓吹其¶
領軍皆有部曲大将軍營五部部校尉一人比二千石¶
軍司馬一人比千石部下有曲曲有軍候一人比六百¶
石曲下有屯屯長一人比二百石其不置校尉部但軍¶
<pb:KR2m0007_WYG_019-8a>¶
司馬一人又有軍假司馬假候皆為副貳其别營領屬¶
為别部司馬其兵多少各随時宜門有門候其餘将軍¶
置以征伐無員職亦有部曲司馬軍候以領兵其職吏¶
部集各一人總知營事兵曹掾史主兵事器械禀假掾¶
史主禀假禁司又置外刺刺姦主罪法明帝初置度遼¶
将軍以衛南單于衆新降有二心者後數有不安遂為¶
常守¶
　太将軍録尚書事(梁冀/何進)　(竇武/)¶
<pb:KR2m0007_WYG_019-8b>¶
　十日一入平尚書事(梁冀/)¶
　　建威大将軍(景弇/)　　　　建威将軍(鄧尋/)¶
　　建義大将軍(朱祐/)　　　　振威将軍(宋登/馬武)¶
　　强弩大将軍(陳俊/)　　　　强弩将軍(陳俊/)¶
　　虎牙大将軍(葢延/)　　　　積弩将軍(馮愔/傅俊)¶
　　征南大将軍(岑彭/)　　　　積射将軍(焦進/)¶
　　征西大将軍(馮異/)　　　　征西将軍(耿秉馬賢/司馬鈞)¶
　　河西大将軍(竇融/)　　　　征虜将軍(祭遵/)¶
<pb:KR2m0007_WYG_019-9a>¶
　　西州大将軍(隗囂/)　　　　誅虜将軍(劉隆/王霸)¶
　　横野大将軍(王常/)　　　　捕虜将軍(馬武/)¶
　　驍騎将軍(劉振/劉歆)　(樊崇/劉喜)　　威虜将軍(馮駿/)¶
　　越騎将軍(劉宏/)　　　　　討虜将軍(王霸/)¶
　　復漢将軍(鄧&KR0110;/)　　　　　破虜将軍(鄧奉賈復/董卓)¶
　　輔漢将軍(于康/)　　　　　破姦将軍(侯進/)¶
　　輔威将軍(臧宫/)　　　　　刺姦将軍(祭遵/)¶
　　武威将軍(劉尚/)　　　　　游擊将軍(鄧隆/)¶
<pb:KR2m0007_WYG_019-9b>¶
　　武鋒将軍(竺曽/)　　　　　樓船将軍(段志/)¶
　　平狄(一作/平敵)将軍(龎萌朱鮪/孫咸)　孟津将軍(馮異/)¶
　　赤眉将軍(耿訢/)　　　　　都䕶将軍(賈復/)¶
　　中堅将軍(杜茂/)　　　　　揚化将軍(堅鐔/)¶
　　宣徳将軍(梁統/)　　　　　忠義将軍(陸康/)¶
　　伏波将軍(馬援/)　　　　　揚武将軍(馬成/)¶
　　漢忠将軍(王常或作/漢中誤也)　　　威冦将軍(楊茂/)¶
　　度遼将軍(明帝已/後常置)　　　　偏将軍(王霸/)¶
<pb:KR2m0007_WYG_019-10a>¶
　　盪冦将軍(周盛見/董卓傳)　　　　興義将軍(楊奉/)¶
　　安集将軍(董承/)¶
　　太常(自太常至少/府為九卿)¶
太常卿一人中二千石本注曰掌禮儀祭祀每祭祀先¶
奏其禮儀及行事常賛天子每選試博士奏其能否大¶
射養老大喪皆奏其禮儀每月前晦察行陵廟丞一人¶
比千石本注曰掌凡行禮及祭祀小事總署曹事其署¶
曹掾史随事為員諸卿皆然¶
<pb:KR2m0007_WYG_019-10b>¶
太史令一人六百石本注曰掌天時星厯凡嵗将終奏¶
新年厯凡國祭祀喪娶之事掌奏良日及時節禁忌凡¶
國有瑞應災異掌記之丞一人明堂及靈臺丞一人二¶
百石本注曰二丞掌守明堂靈臺靈臺掌候日月星氣¶
皆屬太史¶
博士祭酒一人六百石本僕射中興轉為祭酒博士十¶
四人比六百石本注曰易四施孟梁丘京氏尚書三歐¶
陽大小夏侯氏詩三魯齊韓氏禮二大小戴氏春秋二¶
<pb:KR2m0007_WYG_019-11a>¶
公羊嚴顔氏掌教弟子國有疑事掌承問對本四百石¶
宣帝増秩¶
　　秘書監(桓紀延熹/二年置)¶
　　校書郎(竇章入東觀為校書/郎馬融拜校書郎中)¶
　　東觀郎(李勝為東觀/郎見李尤傳)¶
　　五經大夫(祭遵奏置五經/大夫見本傳)¶
　　講郎(儒林傳肅宗詔髙才生受古文尚書毛詩穀/梁左氏春秋雖不立學官然皆擢髙第為講)¶
　　　　(郎給事/近署)¶
<pb:KR2m0007_WYG_019-11b>¶
太祝令一人六百石本注曰凡國祭祀掌讀祝及迎送¶
神丞一人本注曰掌祝小神事¶
太宰令一人六百石本注曰掌宰工鼎爼饌具之物凡¶
國祭祀掌陳饌具丞一人¶
太予樂令一人六百石本注曰掌伎樂凡國祭祀掌請¶
奏樂及大饗用樂掌其陳序丞一人¶
髙廟令一人六百石本注曰守廟掌案行掃除無丞¶
世祖廟令一人六百石本注曰如髙廟¶
<pb:KR2m0007_WYG_019-12a>¶
先帝陵毎陵園令各一人六百石本注曰掌守陵園案¶
行掃除丞及校長各一人本注曰校長主兵戎盜賊事¶
先帝陵每陵食官令各一人六百石本注曰掌朢晦時¶
節祭祀¶
　右屬太常本注曰有祠祀令一人後轉屬少府有太¶
　卜令六百石後省并太史中興以來省前凡十官¶
　　光禄勲¶
光禄勲卿一人中二千石本注曰掌宿衛宮殿門户典¶
<pb:KR2m0007_WYG_019-12b>¶
謁署郎更直執㦸宿衛門户考其徳行而進退之郊祀¶
之事掌三獻丞一人比千石¶
五官中郎将一人比二千石本注曰主五官郎五官中¶
郎比六百石本注曰無員五官侍郎比四百石本注曰¶
無員五官郎中比三百石本注曰無員凡郎官皆主更¶
直執㦸宿衛諸殿門出充車騎唯議郎不在直中¶
左中郎將比二千石本注曰主左署郎中郎比六百石¶
侍郎比四百石郎中比三百石本注曰皆無員¶
<pb:KR2m0007_WYG_019-13a>¶
右中郎将比二千石本注曰主右署郎中郎比六百石¶
侍郎比四百石郎中比三百石本注曰皆無員¶
虎賁中郎将比二千石本注曰主虎賁宿衛(前書武帝/置期門平)¶
(帝更名/虎賁)左右僕射左右陛長各一人比六百石本注曰¶
僕射主虎賁郎習射陛長主直虎賁朝㑹在殿中虎賁¶
中郎比六百石虎賁侍郎比四百石虎賁郎中比三百¶
石(荀綽晉百官表注曰虎賁/諸郎皆父死子代漢制也)節從虎賁比二百石本注¶
曰皆無員掌宿衛侍從自節從虎賁久者轉遷才能差¶
<pb:KR2m0007_WYG_019-13b>¶
髙至中郎¶
羽林中郎将比二千石本注曰主羽林郎(按漢末又有/四中郎将皆)¶
(帥師征伐不知何時置董卓為東中郎将盧/植為北中郎将獻帝以曹操為南中郎将)羽林郎比¶
三百石本注曰無員掌宿衛侍從常選漢陽隴西安定¶
北地上郡西河凡六郡良家補本武帝以便馬從獵還¶
宿殿陛巖下室中號巖郎(前書曰初置名建/章營騎後更名)羽林左監¶
一人六百石本注曰主羽林左騎丞一人羽林右監一¶
人六百石本注曰主羽林右騎丞一人¶
<pb:KR2m0007_WYG_019-14a>¶
奉車都尉比二千石本注曰無員掌御乗輿車¶
駙馬都尉比二千石本注曰無員掌駙馬¶
騎都尉比二千石本注曰無員本監羽林騎¶
光禄大夫比二千石本注曰無員凡大夫議郎皆掌顧¶
問應對無常事唯詔命所使¶
太中大夫千石本注曰無員¶
中散大夫六百石本注曰無員¶
諫議大夫六百石本注曰無員(胡廣曰光禄大夫本為/中大夫武帝元狩五年)¶
<pb:KR2m0007_WYG_019-14b>¶
(置諫大夫為光禄大夫世/祖中興以為諫議大夫)¶
議郎六百石本注曰無員¶
謁者僕射一人比千石本注曰為謁者臺率主謁者天¶
子出奉引古重習武有主射以督録之故曰僕射常侍¶
謁者五人比六百石本注曰主殿上時節威儀謁者三¶
十人其給事謁者四百石其灌謁者郎中比三百石本¶
注曰掌賓賛受事及上章報問本員七十人中興但三¶
十人(荀綽晉百官表注曰漢皆用孝亷/年五十威容嚴恪能賓者為之)初為灌謁者滿¶
<pb:KR2m0007_WYG_019-15a>¶
嵗為給事謁者(灌謁者解/見雷義傳)¶
　右屬光禄勲本注曰職屬光禄者自五官将至羽林¶
　右監凡七署自奉車都尉至謁者以文屬焉舊有左¶
　右曹秩以二千石上殿中主受尚書奏事平省之世¶
　祖省使小黄門郎受事車駕出給黄門郎兼有請室¶
　令車駕出在前請所幸徼車迎白示重慎中興但以¶
　郎兼事訖罷又省車户騎凡三将及羽林令¶
　　衛尉¶
<pb:KR2m0007_WYG_019-15b>¶
衞尉卿一人中二千石本注曰掌宫門衛士宫中徼循¶
事丞一人比千石¶
公車司馬令一人六百石本注曰掌宫南闕門凡吏民¶
上章四方貢獻及召詣公車者丞尉各一人本注曰丞¶
選曉諱掌知非法尉主闕門兵禁戒非常¶
南宫衛士令一人六百石本注曰掌南宫衛士丞一人¶
北宫衛士令一人六百石本注曰掌北宫衛士丞一人¶
左右都候各一人六百石本注曰主劔㦸士徼循宫及¶
<pb:KR2m0007_WYG_019-16a>¶
天子有所收考丞各一人¶
宫掖門每門司馬一人比千石本注曰南宮南屯司馬¶
主平城門北宫門蒼龍司馬主東門𤣥武司馬主𤣥武門¶
北屯司馬主北門北宫朱爵司馬主南掖門東明司馬¶
主東門朔平司馬主北門凡七門凡居宫中者皆有口¶
籍于門之所屬宫名兩字為鐵印文符按省符乃内之¶
若外人以事當入本宫長吏為封棨傳其有官位出入¶
令御者言其官¶
<pb:KR2m0007_WYG_019-16b>¶
　右屬衛尉本注曰中興省旅賁令衛士一人丞(漢官/目録)¶
　(曰右三卿/太尉所部)¶
　　太僕¶
太僕卿一人中二千石本注曰掌車馬天子每出奏駕¶
上鹵簿用大駕則執馭丞一人比千石¶
考工令一人六百石本注曰主作兵器弓弩刀鎧之屬¶
成則傳執金吾入武庫及主織綬諸雜工左右丞各一¶
人¶
<pb:KR2m0007_WYG_019-17a>¶
車府令一人六百石本注曰主乗輿諸車丞一人¶
未央廏令一人六百石本注曰主乘輿及廏中諸馬長¶
樂廏丞一人¶
　右屬太僕本注曰舊有六廏皆六百石令中興省約¶
　但置一廏後置左駿令廏别主乘輿御馬後或并省¶
　又有牧師苑皆令官主養馬分在河西六郡界中中¶
　興皆省唯漢陽有流馬苑但以羽林郎監領¶
　　廷尉¶
<pb:KR2m0007_WYG_019-17b>¶
廷尉卿一人中二千石本注曰掌平獄奏當所應凡郡¶
國讞疑罪皆處當以報正左監各一人左平一人六百¶
石本注曰掌平決詔獄¶
　右屬廷尉本注曰孝武帝以下置中都官獄二十六¶
　所各令長名世祖中興皆省唯廷尉及雒陽有詔獄¶
　　大鴻臚¶
大鴻臚卿一人中二千石本注曰掌諸侯及四方歸義¶
蠻夷其郊廟行禮賛導請行事既可以命羣司諸王入¶
<pb:KR2m0007_WYG_019-18a>¶
朝當郊迎典其禮儀及郡國上計正四方來亦屬焉皇¶
子拜王賛授印綬及拜諸侯嗣子及四方夷狄封者臺¶
下鴻臚召拜之王薨則使弔之及拜王嗣丞一人比千¶
石¶
大行令一人六百石本注曰主諸郎丞一人治禮郎四¶
十七人¶
　右屬大鴻臚本注曰承秦有典屬國别主四方夷狄¶
　朝貢侍子成帝時省并大鴻臚中興省驛官别火二¶
<pb:KR2m0007_WYG_019-18b>¶
　令丞及郡邸長丞但令郎治郡邸(漢官目録曰右/三卿司徒所部)¶
　　宗正¶
宗正卿一人中二千石本注曰掌序録王國嫡庶之次¶
及諸宗室親屬逺近郡國嵗因計上宗室名籍若有犯¶
法當髠以上先上諸宗正宗正以聞乃報決(胡廣曰又/嵗一治諸)¶
(王世譜差/序秩第)丞一人比千石¶
諸公主每主家令一人六百石丞一人三百石本注曰¶
其餘屬吏増減無常¶
<pb:KR2m0007_WYG_019-19a>¶
　右屬宗正本注曰中興省都司空令丞¶
　　大司農¶
大司農卿一人中二千石本注曰掌諸錢穀金帛諸貨¶
幣郡國四時上月旦見錢穀簿其逋未畢各具别之邊¶
郡諸官請調度者皆為報給損多益寡取相給足丞一¶
人比千石部丞一人六百石本注曰部丞主帑藏¶
太倉令一人六百石本注曰主受郡國傳漕穀丞一人¶
平準令一人六百石本注曰掌知物賈主練染作采色¶
<pb:KR2m0007_WYG_019-19b>¶
丞一人(靈帝熹平四年改為平凖/使宦者為令列于内庭)¶
導官令一人六百石本注曰主舂御米及作乾糒導擇¶
也丞一人¶
　右屬大司農本注曰郡國鹽官鐵官本屬司農中興¶
　皆屬郡縣又有廪犧令六百石掌祭祀犧牲雁鶩之¶
　屬及雒陽市長滎陽敖倉官中興皆屬河南尹餘均¶
　輸等皆省¶
　　少府¶
<pb:KR2m0007_WYG_019-20a>¶
少府卿一人中二千石本注曰掌中服御諸物衣服寳¶
貨珍膳之屬丞一人比千石¶
太醫令一人六百石本注曰掌諸醫藥丞方丞各一人¶
本注曰藥丞主藥方丞主藥方¶
大官令一人六百石本注曰掌御飲食左丞甘丞湯官¶
丞果丞各一人本注曰左丞主飲食甘丞主膳具湯官¶
丞主酒果丞主果¶
守宫令一人六百石本注曰主御紙筆墨及尚書財用¶
<pb:KR2m0007_WYG_019-20b>¶
諸物及封泥丞一人¶
上林苑令一人六百石本注曰主苑中禽獸頗有民居¶
皆主之捕得其獸送大官丞尉各一人¶
侍中比二千石本注曰無員掌侍左右賛導衆事顧¶
問應對法駕出則多識者一人參乗餘皆騎在乗輿車¶
後本有僕射一人中興轉為祭酒或置或否(獻帝紀注/漢官儀曰)¶
(侍中左蟬右貂本秦丞相史往來殿内故謂之侍中分/掌乗輿服物下至䙝器虎子之屬武帝時孔安國為侍)¶
(中以其儒者特聴掌御唾壺朝廷榮之至東京屬少府/駕出則一人負傳國璽操斬蛇劔乗輿中官俱止禁中)¶
<pb:KR2m0007_WYG_019-21a>¶
(又百官志注侍中舊典與中官俱止禁中武帝時侍中/莽何羅㧞刀謀逆由是侍中出禁外有事乃入畢即出)¶
(王莽秉政侍中復入與中官共止章帝元和中侍中郭/舉與後宫通㧞佩刀驚上舉伏誅侍中由是復出外)¶
中常侍千石本注曰宦者無員後増秩比二千石掌侍左¶
右從入宫内賛導衆事顧問應對¶
給事黄門侍郎六百石本注曰無員掌侍從左右給事¶
中闗通中外及諸王朝見于殿上引王就坐(漢舊儀曰/黄門郎屬)¶
(黄門令日暮入對青瑣門拜名曰夕郎宫閣簿青瑣門/在南宫衛瓘注吳都賦曰青瑣户邊青鏤也一曰天子)¶
(門内有眉格再重裏青畫曰瑣獻帝起居注曰帝初即/位初置侍中給事黄門侍郎員各六人出入禁中近侍)¶
<pb:KR2m0007_WYG_019-21b>¶
(帷幄省尚書事舊侍中黄門侍郎與在中宫者不與近/宻交政誅黄門後侍中侍郎出入禁闈機事頗露由是)¶
(王允乃奏比尚書不得出/入不通賓客自此始也)¶
　獻帝即位初令侍中給事黄門侍郎員各六人賜公¶
　卿以下至黄門侍郎家一人為郎以補宦官所領諸¶
　曹侍于殿上(本紀靈帝建元四年改平準使宦者為/令自是諸内曹令丞悉以奄人為之故)¶
　(今並令士/人代領之)¶
小黄門六百石本注曰宦者無員掌侍左右受尚書事¶
上在内宫闗通中外及中宫已下衆事¶
<pb:KR2m0007_WYG_019-22a>¶
黄門令一人六百石(董巴曰禁門曰黄闥以中/人主之故號曰黄門令)本注曰¶
宦者主省中諸宦者丞從丞各一人本注曰宦者從丞¶
主出入從¶
黄門署長畫室署長玉堂署長各一人丙署長七人皆¶
四百石黄綬本注曰宦者各主中宫别處¶
中黄門冗從僕射一人六百石本注曰宦者主中黄門¶
冗從居則宿衛直守門户出則騎從夾乗輿車(安帝永/初元年)¶
(詔減黄門鼓吹/以補羽林士)¶
<pb:KR2m0007_WYG_019-22b>¶
中黄門比百石本注曰宦者無員後増比三百石掌給¶
事禁中¶
掖庭令一人六百石本注曰宦者掌後宫貴人采女事¶
左右丞暴室丞各一人本注曰宦者暴室丞主中婦人¶
疾病者就此室治其皇后貴人有罪亦就此室¶
永巷令一人六百石本注曰宦者典官婢侍使丞一人¶
本注曰宦者¶
御府令一人六百石本注曰宦者典官婢作中衣服及¶
<pb:KR2m0007_WYG_019-23a>¶
補浣之屬丞織室丞各一人本注曰宦者¶
祠祀令一人六百石本注曰典中諸小祠祀丞一人本¶
注曰宦者¶
鉤盾令一人六百石本注曰宦者典諸近池苑囿遊觀¶
之處丞永安丞各一人三百石本注曰宦者永安北宫¶
東北别小宫名有園觀苑中丞果丞鴻池丞南園丞各¶
一人二百石本注曰苑中丞主苑中離宫果丞主果園¶
鴻池池名在雒陽東二十里南園在雒水南濯龍監直¶
<pb:KR2m0007_WYG_019-23b>¶
里監各一人四百石本注曰濯龍亦園名近北宫直里¶
亦園名也在雒陽城西南角¶
中藏府令一人六百石本注曰掌中幣帛金銀諸貨物¶
丞一人¶
内者令一人六百石本注曰掌中布張諸衣物左右丞¶
各一人¶
尚方令一人六百石本注曰掌上手工作御刀劔諸好¶
器物丞一人¶
<pb:KR2m0007_WYG_019-24a>¶
尚書令一人千石本注曰承秦所置武帝用宦者更為¶
中書謁者令成帝用士人復故掌凡選署及奏下尚書¶
曹文書衆事¶
尚書僕射一人六百石本注曰署尚書事令不在則奏¶
下衆事¶
尚書六人六百石本注曰成帝初置尚書四人分為四¶
曹常侍曹尚書主公卿事二千石曹尚書主郡國二千¶
石事民曹尚書主凡吏上書事客曹尚書主外國夷狄¶
<pb:KR2m0007_WYG_019-24b>¶
事世祖承遵後分二千石曹又分客曹為南主客曹北¶
主客曹凡六曹¶
左右丞各一人四百石本注曰掌録文書期㑹左丞主¶
吏民章報及騶伯史右丞假署印綬及紙筆墨諸財用¶
庫藏¶
侍郎三十六人四百石本注曰一曹有六人主作文書¶
起草令史十八人二百石本注曰曹有三主書後増劇¶
曹三人合二十一人(決録注曰故事尚書郎以令史久/次補之世祖始改用孝亷為郎)¶
<pb:KR2m0007_WYG_019-25a>¶
　臣天麟按元帝時蕭望之領尚書事建白以為尚書¶
　百官之本國家樞機宜以通明公正處之武帝游宴¶
　後庭故用宦者非古制也宜罷中書宦者應古不近¶
　刑人之制方是時𢎞恭石顯相繼為中書令邪僻擅¶
　權元帝溺于近習不能有所改至成帝建始四年懲¶
　恭顯之惡遂罷中書宦官置尚書員四人分為四曹¶
　光武中興稍更其制按晉書職官志云光武以三公¶
　曹主嵗盡考課諸州郡事改常侍曹為吏部曹主選¶
<pb:KR2m0007_WYG_019-25b>¶
　舉祠祀事民曹主繕修工作鹽池園苑事客曹主䕶¶
　駕羌胡朝賀事二千石曹主詞訟事中郎官曹主水¶
　火盜賊事合為六曹并令僕二人謂之八座據此所¶
　載與范史本注小有不同然尚書雖有曹名而未以¶
　名官至靈帝以侍中梁鴻為選郎尚書于是始入銜¶
　矣考之于史章帝世韋彪上言天下樞要皆在尚書¶
　尚書之選豈可不重而間者多從郎官超升此位雖¶
　曉習文法長于應對然察察少慧類無大能宜簡嘗¶
<pb:KR2m0007_WYG_019-26a>¶
　歴州宰素有名者順帝朝李固上言陛下之有尚書¶
　猶天之有北斗也斗為天喉舌尚書亦為陛下喉舌¶
　斗斟酌元氣運平四時尚書出納王命賦政四海誠¶
　宜審擇其人以毗聖政由此言之尚書在東京權任¶
　之重過于西漢而選任之輕若此宜乎政理日以浸¶
　衰也¶
符節令一人六百石本注曰為符節臺率主符節事凡¶
遣使掌授節尚符璽郎中四人本注曰舊二人在中主¶
<pb:KR2m0007_WYG_019-26b>¶
璽及虎符竹符之半者符節令史二百人本注曰掌書¶
(魏氏春秋曰中平六/年始復節上赤葆)¶
御史中丞一人千石本注曰御史大夫之丞也舊别監¶
御史在殿中宻舉非法及御史大夫轉為司空因别留¶
中為御史臺率後又屬少府¶
治書侍御史二人六百石本注曰掌選明法律者為之¶
凡天下諸讞疑事掌以法律當其是非侍御史十五人¶
六百石本注曰掌察舉非法受公卿羣吏奏事有違失¶
<pb:KR2m0007_WYG_019-27a>¶
舉劾之凡郊廟之祠及大朝㑹大封拜則一人監威儀¶
有違失則劾奏蘭臺令史六百石本注曰掌奏及印工¶
文書(以上並/百官志)¶
　右屬少府本注曰職屬少府者自太醫上林凡四官¶
　自侍中至御史皆以文屬焉承秦凡山澤陂池之稅¶
　名曰禁錢屬少府世祖改屬司農考工轉屬太僕都¶
　水屬郡國孝武帝初置水衡都尉秩比二千石别主¶
　上林苑有離宫燕休之處世祖省之并其職于少府¶
<pb:KR2m0007_WYG_019-27b>¶
　每立秋貙劉之日輒暫置水衡都尉事訖乃罷之少¶
　府本六丞省五又省湯官織室令置丞又省上林十¶
　池監胞人長丞宦者昆臺佽飛三令二十一丞又省¶
　水衡屬官令長丞尉二十餘人章和以下中官稍廣¶
　加嘗藥太官御者鈎盾尚方考工别作監皆六百石¶
　宦者為之轉為兼副或省故録本官(漢官目録曰右/三卿司空所部)¶
　¶
　東漢㑹要卷十九¶
